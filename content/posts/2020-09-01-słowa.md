---
title: Nieistniejące słowa
categories: [groteska, lingwistyka]
tags: [polonistyka]
cover: covers/operczyte-niektyki.jpg
coverCaption: To jest taki neon, tylko wyblakły i wciągający światło.
---

Jest takie odwieczne pytanie: ile jest słów w języku polskim? Nawet Rada Języka Polskiego [wydaje się mieć jakieś z tym problemy](http://www.rjp.pan.pl/index.php?option=com_content&view=article&id=1047:ile-jest-sow-w-jzyku-polskim&catid=44&Itemid=208), ale na szczęście ja znam odpowiedź: jest ich dokładnie 142&#8239;137. <!--more-->

Mój oryginalny dowód jest jednak dość długi i trudny do zrozumienia, więc nie ma sensu go tu przytaczać. Za to niedawno opracowałem nową rewolucyjną metodę wykazania tej cechy polszczyzny, opierającą się na policzeniu słów, których w języku polskim _nie ma_.

Metodą eksperymentalną, doszedłem do wniosku, że nie ma przynajmniej 2500 słów -- ale to tylko początek! Obliczenia musiałem przerwać tylko ze względu na ograniczenia czasowo-sprzętowe. Jako pionier zbadałem tylko czubek góry lodowej jaką jest bezpodstawnie całkowicie pomijany temat słów nieistniejących w języku polskim.

Słowa, które zbadałem udostępniłem [w internecie](https://pastebin.com/wiiWmvw7) -- jeżeli ktoś chciałby kontynuować moje prace, nie musi zaczynać od nowa, może pominąć te słowa.

Tak nawiasem mówiąc, po tym, jak śmieszne niektóre z nich są, widać, jak niepoważną pozycją jest utrzymywanie, że język polski ma więcej niż 142&#8239;137 słów:

> komunszować, spisyjny, ponumetatowaty, kopylabonować, eksplowywać, wykrzeżyteczny, łatworować, obskablokiwać, pasterny, pocarsztymczy, pienionowywać, przyszłonny, przekowy, kółobudować, genetyzowski, wyholichodzący, uprzyjacować, podatonować, poględowy, młotówkować, zezróżliwy, chczaszamowny, dyskoziowywać, spacertować, mgliściować, niepomajowy, ogniwertrenny, wektorny, dolub, obelefowy, przeptywny, hipotliwać, odpryzować, pogłaściemski, pozniczny, ustrzedalować, ustoiczbowy, skotrzearny, przekontowy, wyciężny, doprować, zrektrygować, dookowy, hiperotny, stalorienny, cyfrazelibrowy, ludniowywać, pokwalczący, poprzyściowy, żałogiczny, oktowatyczny, oprzewąski, przereanizować, wyposny, zatowity, kamurkiwać, operczyty, odrapakować, kolerywać, niepływać, wynamiał, pedagodny, kupadominowy, tymaszkoczować, pośrubaty, zapaminiowy, mustępny, sprzerbowy, jedniowy, ziesiągalny, bezpotrzadny

Ale nie jest to formalnym dowodem, a ja staram się trzymać najwyższych naukowych standardów. Po prostu warto mieć na uwadze, że ludzie używający niepoprawnych słów to idioci.

---

Całość przedsięwzięcia jest jak widać obiecująca.

Dysponując większym dofinansowaniem byłbym w stanie przejrzeć wszystkie słowa, których nie ma w języku polskim i rozwiać raz na zawsze wszystkie wątpliwości. Dlatego oczekuję waszych donacji w Bitcoinach na konto `1NgiUwkhYVYMy3eoMC9dHcvdHejGxcuaWm`.
