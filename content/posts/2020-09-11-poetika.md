---
title: Poezja kryptokorwinistyczna
categories: [art, groteska]
tags: [poezja, faszyści, komuniści, pretensjonalność]
cover: covers/korwin-ascended.jpg
---

&emsp;Byłem w Berlinie w muzeum, i tam mimo starań lewaków

są jeszcze, wie Pan, „nieabstrakcyjne” obrazy, chociaż, wiadomo, lewackie.

Spojrzałem więc na Lenina, lewaka;

on patrzył w lewo,

z tam ręką wyciągniętą naprzód, wskazując w lewo.

Pomyślałem, że tam po lewej

pewnie jest Marx, więc spojrzałem tam w lewo. \
&emsp;

A tam tęczowa flaga! <!--more-->

---

_Przedstawia konflikt_\
&emsp;

To jest skandal,

to jest taki... zamach!

To jest coś niespotykanego.

Powiedziałbym: nieprzewidzianego,

ale mamy tu do czynienia z lewicą:

mnie od Holocaustu takie rzeczy już nie zdziwią.

---

_Demaskuje dekadencję_\
&emsp;

Dekadencja.

Uwierzcie mi jak mówię „dekadencja”,

bo ta dekadencja

nas zdekaduje.

Żartuję sobie oczywiście, dekadencja

to demoralizacja, upadek moralny. Dekadencja

w swoim końcowym efekcie to ona nas upadnie.

---

_Podaje prawdę o produkcji socjalistycznej_\
&emsp;

Nie ma nic smutniejszego

od socjalistycznej architektury.

Te puste bloki, opuszczone pustostany,

plany miast narzucone z góry,

nieprzystosowane do życia,

do bycia

zamieszkanymi. \
&emsp;

Wybudowane zostały pospiesznie w produkcji masowej

i to wszystko wyszło im badziewie,

ale i tak te najlepsze dostawali oczywiście urzędnicy, politycy –

przegrywali sami z sobą w walce klasowej. \
&emsp;

A w kapitalizmie

wszystko dzieje się szybciej, wydajniej…

optymalniej… taniej,

więc każdy może sobie kupić mieszkanie.

A socjaliści to wszystko

by przejęli i nam zadupili.

I to jest teraz,

absurdalnie,

ich plan na wygranie wyborów.

---

_Odpowiada na pytanie jakie w tej chwili ma czytelnik??_\
&emsp;

Oni nie rozumieją o co mi chodzi,

czemu ja mówię co mówię,

czemu piszę co piszę.

Bo niby nie mówię, nie piszę w "popularny" sposób. \
&emsp;

Chcą wiedzieć co mi przyświeca,

ale do tego zrozumienia potrzebna jest wiedza,

że sprawdza się robienie przeciwieństwa tego, co robi

czerwono-tęczowy motłoch. \
&emsp;

Po prostu. \
&emsp;
