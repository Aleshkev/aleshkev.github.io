---
title: Polskie konwencje wrogiem dialogów
categories: [lingwistyka]
cover: covers/dialog.jpg
tags: [polonistyka, pretensjonalność, design, typografia]
---

Po niesamowitych sukcesach z pisaniem [głęboko artystycznej i powszechnie uwielbianej prozy]({{< relref 2019-11-17-realsprache.md >}}) zacząłem zastanawiać się nad przeniesieniem jej na zupełnie nowy poziom. Dlatego zajrzałem do poradnika jak napisać dobre dialogi i zaoferował on bardzo ciekawe porady:

1. przy rozmowach bohaterów, jeden akapit oznacza czynności i wypowiedzi jednej osoby -- nowy akapit oznacza zmianę osoby;
2. dzięki temu można unikać łączników jak "powiedział", "oznajmił", "zapytał" itp. i ich unikać należy;
3. w akcjach i wypowiedziach bohaterów w ramach jednego akapitu jest zachowana kolejność chronologiczna: nie ma np. "powiedział po chwili zastanowienia" -- najpierw się zastanawia, potem coś mówi.<!--more-->

Te porady bardzo mnie się podobają, brzmią rzeczywiście jakby były dobrymi zasadami w automagiczny sposób zwiększającymi czytelność i estetykę tekstu.

## Problem

Więc teraz zwrot akcji: te zasady pochodzą z angielskiego poradnika i są niemożliwe do pogodzenia z polskim stylem dialogów. W języku angielskim dialogi są zawsze w cudzysłowach:

> "Hi, Mr Polanski," said Kania and smiled. "What do you think?"

Natomiast w polskim są oddzielone od narracji pauzami ("---"), przy czym akapit musi się zaczynać od pauzy i wypowiedzi bohatera:

> --- Cześć, panie Polański --- powiedział Kania i się uśmiechnął. --- Co o tym myślicie?

Więc na polski nie da się bezpośrednio przetłumaczyć takiej rozmowy, w której wypowiedź bohatera jest na końcu akapitu:

> &emsp;"Hi, Mr. Polanski," said Kania and smiled. "What do you think?"
>
> Polanski looked at the em-dashes with suspicion. "That's not how dialogue should be marked."

## Rozwiązania

Po szybkiej analizie kilku amerykańskich powieści przetłumaczonych na polski, pojawiają się trzy schematy poradzenia sobie z problemem:

1. zaburzenie chronologii -- z definicji złamanie zasady 1.:
   > &emsp;--- Cześć, panie Polański --- powiedział Kania i się uśmiechnął. --- Co o tym myślicie?
   >
   > --- Nie tak powinny być oznaczane dialogi --- powiedział Polański po podejrzliwym spojrzeniu na pauzy drukarskie.
2. podzielenie na dwa akapity -- z definicji złamanie zasady 3., pojawiają się już wątpliwości kto co powiedział, trzeba by dodać więcej "powiedział Polański" itp., naruszając zasadę 2.:
   > &emsp;--- Cześć, panie Polański --- powiedział Kania i się uśmiechnął. --- Co o tym myślicie?
   >
   > Polański podejrzliwie spojrzał na pauzy drukarskie.
   >
   > --- Nie tak powinny być oznaczane dialogi.
3. dodanie sztucznego fragmentu wypowiedzi -- nie jest dosłownym przekazaniem tej samej treści co by była przekazana po angielsku:
   > &emsp;--- Cześć, panie Polański --- powiedział Kania i się uśmiechnął. --- Co o tym myślicie?
   >
   > --- Cóż... --- Polański podejrzliwie spojrzał na pauzy drukarskie. --- Nie tak powinny być oznaczane dialogi.

Jak widać, żadne z tych rozwiązań nie jest idealne.

## Estetyka

Niektórym ludziom nie podobają się wypowiedzi będące w cudzysłowach. Nie mają racji, wypowiedzi w cudzysłowach są bardzo estetyczne.

Z pauzami są problemy przy łamaniu tekstu (powinny zostawać zawsze na końcu linii, nigdy nie przenoszone na początek, wiedzieliście?). Mogą być też mylone z myślnikami (które zwykle są półpauzami, "--"), zwłaszcza gdy nie są pauzami ("---") tylko czymś krótszym (np. "－").

Oczywiście mogło być gorzej. Jako ciekawostka, w języku fińskim dialogi zaczynają się znakiem nieodróżnialnym od myślnika i trzeba się samemu domyślić gdzie kończy się wypowiedź a zaczyna narracja:

> &emsp;-- Hei, herra Polanjski, sanoi Kania ja hymyili. -- Mitä mieltä sinä olet?
>
> -- Häh... Polanjski katsoi epäilyksiä em-viivoihin. -- Näin ei vuoropuhelua tulisi merkitä.

## Wniosek

Zapisywanie dialogów w cudzysłowach jest dużo lepsze od zapisywania ich oddzielonych od narracji pauzami. Używanie cudzysłowów do dialogów powinno być prawnie wymagane we wszystkich nowych książkach a jednym z konstytucyjnych zadań rządu Rzeczypospolitej Polskiej powinno być zniszczenie każdego tekstu używającego do tego celu pauz oraz inwazja Finlandii i wprowadzenie tam analogicznego porządku wyzwalając ten naród od złej interpunkcji i typografii.

Mam nadzieję, że pomogłem,

Pozdrawiam.
