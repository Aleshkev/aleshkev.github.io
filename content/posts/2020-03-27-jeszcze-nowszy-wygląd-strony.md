---
title: Jeszcze nowszy wygląd strony
cover: /covers/jeszcze-nowszy-wyglad-strony.png
coverCaption: Można by zrobić fraktal.
categories: [meta]
tags: [design, gradient, markdown]
draft: true
---

Przeglądałem sobie strony w internecie i nie umknęło mojej prężnej uwadze, że większość z nich drastycznie różni się od mojej strony, zarówno pod względem wyglądu jak i funkcjonalności. Dlatego postanowiłem _przeprojektować_ moją stronę.

Było to prawdopodobnie zmotywowane też tym, że moja koleżanka z gimnazjum [ma własną imponująco popularną stronę](https://bthegreat.pl). Kiedy na nią natrafiłem pomyślałem "taką stronę można po prostu założyć?" i w swojej zazdrości (do której tutaj się przyznałem, więc nie można mnie już za nią krytykować) poprzysiągłem założyć stronę _bardziej_ popularną.

Żeby to osiągnąć, niestety raczej nie można wstawiać nieregularnie, średnio raz na miesiąc, losowych słów, choć ułożonych w niemalże posiadające znaczenie zdania, to bez zbyt dużej wartości dla czytelnika. Dlatego nakreśliłem pewne ambitne plany dotyczące tej strony, które będą w najbliższym lub trochę dalszym czasie realizowane.

Szybko natrafiłem na ograniczenia w moim [samodzielnie skonstruowanym skrypcie zamieniającym pliki Markdowna w stronę internetową]({{< relref "2019-09-06-moj-system-tworzenia-strony" >}}). Żeby nie opuszczać wspaniałego świata statycznych generatorów stron, próbowałem przejść na [Jekylla](https://jekyllrb.com), ale szybko go znienawidziłem. Postanowiłem więc użyć [Hugo](https://gohugo.io), który... jest OK.

Było to jakiś czas temu, ale dopiero w ostatnie kilka dni na poważnie wziąłem się za przeprowadzkę. Najtrudniejszy jest wizualny aspekt strony. Po ogromnej ilości czasu spędzonej na kilku całkowicie różnych designach odkryłem, że nie umiem wymyślić nic graficznie oryginalnego i jest to prawdopodobnie przyczyna, czemu zawsze sprowadzam wszystko do pseudominimalizmu.

{{< figure src=/images/odrzucony-wygląd.png caption="Jeden z odrzuconych wyglądów strony." >}}

Ostatecznie pomyślałem sobie, że fajnie byłoby mieć na strzonie jakiś "odważny" gradient, przypomniałem sobie [stronę, która taki miała](https://luxeengine.com) i okazało się, że była ona stworzona na podstawie [_Stellar_ od HTML5 UP](https://html5up.net/uploads/demos/stellar/), dostępnego na [licencji CC BY 3.0](https://html5up.net/license), więc mogę po prostu ~~ją skopiować~~ nią się zainspirować.

Efekt jest, jaki widać (lub, jeżeli czytacie to w dalekiej przyszłości gdy po raz kolejny przeprojektowałem stronę: widać go na obrazku na górze strony). Mi na razie się bardzo podoba, w opinii  

